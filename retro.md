Erilaisten retrospektiivimenetelmien avulla pyritään keräämään mahdollisimman paljon ideoita, tunteita sekä mielipiteitä tiimin jäseniltä liittyen kuluneeseen sprinttiin. Tarkoituksena on, että jokainen ensin miettii menetelmästä riippuen erilaisia aiheita kuluneesta sprintistä, ja esittelee ne muille. Esittelyn ohessa ja jälkeen käydään yhdessä keskustelua julki tulleista ideoista / mielipiteistä, ja päädytään yhdessä lopputulokseen siitä, jos / miten asiaan tulisi reagoida. Menetelmiä on tehty erilaisia aikatauluja, ryhmäkokoja sekä kehityssyklin vaiheita ajatellen, joten eri kerroilla kannattaa hyödyntää eri retrospektiivimenetelmiä.